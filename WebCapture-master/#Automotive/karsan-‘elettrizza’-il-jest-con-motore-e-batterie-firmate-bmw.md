# Karsan ‘elettrizza’ il Jest. Con motore e batterie firmate Bmw

_Captured: 2018-11-18 at 20:03 from [www.autobusweb.com](https://www.autobusweb.com/karsan-elettrizza-il-jest-con-motore-e-batterie-firmate-bmw/)_

**Karsan** e pronta ad affrontare l'**elettrificazione del trasporto pubblico** con un partner d'eccezione: **Bmw**. È stato presentato oggi a Monaco di Baviera la **versione elettrica del Karsan Jest**, il 'corto' della casa turca legata ad Industria Italiana Autobus. **Batterie e motore sono fornite da Bmw**. A detta dei referenti Karsan, il mezzo e gia pronto per essere venduto in Italia, con consegna in quattro mesi dall'ordine. La produzione di massa iniziera a fine novembre. E presto anche l'Atak sara elettrificato (ma al motore pensera Dana).

![karsan jest electric](https://www.autobusweb.com/wp-content/uploads/2018/11/Schermata-2018-11-07-alle-13.15.00.png)

> _Calcio d'inizio alla collaborazione Karsan - Bmw_

Il Karsan Jest Electric e il primo prodotto dell'accordo di fornitura di Karsan con Bmw. Il mezzo e stato esposto alla Iaa di Hannover. A tenere alta l'attenzione sono il motore Bmw, in grado di sviluppare 170 cavalli e 290 Nm di coppia, e le batterie, anch'esse firmato Bmw. I componenti sono gli stessi montati su 100mila berline elettriche Bmw i3 vendute finora. Quattro le configurazioni disponibili sul Jest Electric: 33 o 44 con pacco batterie singolo, 66 o 88 kWh con doppio pacco batteria. Le batterie possono essere ricaricate in 8 ore con le tradizionali unita di ricarica AC e in 1 o 2 ore con stazioni di ricarica rapida DC. Inoltre, grazie al sistema di frenatura, il recupero di energia si attesta al 25%. Il costruttore offre infine 3 anni o 120.000 chilometri di garanzia sulle batterie.

![karsan jest electric](https://www.autobusweb.com/wp-content/uploads/2018/11/Schermata-2018-11-07-alle-13.15.34.png)

> _Tanto digitale sul Karsan Jest Electric_

A bordo del Karsan Jest Electric possono trovare posto fino a 26 persone. Il mezzo si e fatto anche un discreto upgrade a suon di digitale: display multimediale da 10,1 pollici, cruscotto 100 per cento digitale, porte usb, infrastruttura wifi a bordo sono solo alcuni degli elementi caratterizzanti di un veicolo che ha cambiato pelle. Il Jest tradizionale era stato [messo alla frusta da AUTOBUS nel 2016](https://www.autobusweb.com/esclusiva-europea-ecco-il-test-drive-del-karsan-jest/).

## Midibus elettrico sulla piattaforma di Atak

Presto anche l'Atak (anch'esso [testato da AUTOBUS due anni fa](https://www.autobusweb.com/karsan-test-drive-a-bordo-del-nuovo-atak/)) sara elettrificato. Per ora e solo un prototipo, mostrato sia ad Hannover che a Rimini. Se le batterie sono anche in questo caso fornite da Bmw, cambia firma il motore: l'otto metri elettrico di Karsan sara mosso dal motore elettrico centrale a magneti permanenti TM4 SUMO MD, distribuito da Dana Incorporated.
